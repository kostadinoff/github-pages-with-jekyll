---
title: "Етични казузи"
date: 2019-01-20
---

# АНАЛИЗ НА ЕТИЧНИ КАЗУСИ

## Структура 

1. Дефиниране на моралния проблем(и). Първа фаза на анализа, в която ясно трябва да се формулира проблема, по който ще се разсъждава

- Самата формулировка трябва да е ясна и конкретна и като обем рядко превишава едно-две изречения.
-  Предпочитаният стил може да бъде прост въпрос или конфликт на принципи, ако такъв се вижда още при първо запознаване с казуса.
-  В редки случаи, когато ни е невъзможно веднага да определим моралния проблем, е допустимо да се ограничим с очертаване на категория та на проблема (например, проблем с информираното съгласие, проблем в областта на контрацепцията и др.)
-   След разгръщане на анализа и изясняване на ситуацията е добре да се върнем към моралния проблем и да направим по-точна формулировка.

В тази фаза **не се прави преразказ** на информацията в казуса. 
В казуси, в които има повече въвлечени лица (например пациент, лекар, медицинска сестра, близки на пациента) може да се очакват повече от един морални проблеми. В такива случаи можем да си позволим *ранжиране* на моралните проблеми, като първо разгледаме проблема, включващ директно пациента, а на второ място оставим *проблемите в екипа*.

Формулирането на моралния проблем трябва да е неутрално, т.е. да не се усеща **присъда за правилно и погрешно** още от самото начало. Пристрастните формулировки затварят по-нататъшната етична дискусия.

Формулировката трябва да отразява **непосредствения проблем**, който стои пред медицинското лице в казуса При значителни затруднения с дефинирането на моралния проблем може да си зададем въпроса: ,,Какво усещам, че не е наред в този казус?". ,,В кой момент на казуса нещо вътрешно ме дразни?"

2. Изясняване на информацията в казуса

2.1. Изясняване на **медицинската информация**. Особено важна фаза, в която вече е допустим преразказ на данните от казуса. Представят се всички **медицински данни**, с които разполагаме - *възраст на пациента, заболяване, терапия и др*. Обикновено учебните казуси са оскъдни като информация, затова в тази фаза може да се търси допълнителна такава. Важно е, обаче, да не се залита в клинични детайли, които не допринасят за решаване на моралния проблем. Стилът на цялостното изложение трябва да е **достъпен **за средностатистически читател без медицински познания.

2.2. Ценности на пациента директно дадени в казуса (като например религиозни ценности) или подразбиращи се от поведението на пациента. Трябва да внимаваме да не се увлечем в прекалено свободна интерпретация на ситуацията.

2.3. Организационно измерение. Разнообразна по съдържание фаза на анализа, в която включваме информация по **наличното законодателство или етични документи по проблема**. Тук се изясняват също **правата и отговорностите на въвлечените лица,** организацията на работата в болница та/отделението/извънболничната помощ и т.н.

3. **Етична дискусия**. Това е основата фаза на анализа, в която се прилагат различни етични теории. Обикновено се започва с принципализма, като до доминиращата теория в съвременната етика. Важен момент в дискусията с разграничаването на отделните принципи и непосредственото им обе с предложения за решение на моралния проблем

*3.1. Уважение на автономността.*
- Автономен ли е пациента в случая? 
- Ако нямаме изрични данни, сочещи към некомпетентност на пациента, го приемаме ша компетентен
- Ако пациента е некомпетентен, трябва да изясним кой ще взема решения за него.
- Какво означава да уважим автономността на пациента в случая? Какво конкретно действие предлагаме?

*3.2. Благодеяние.* 
- Какви идеи за добро" виждаме в случая? 
- Какво би било медицински доброто" за пациента?
- Ако има въвлечени религиозни ценности в казуса, какво би било религиозно доброто"
- Какво би било **социално добро**" (доброто за социалното съществува не на пациента в обкръжението му)?-
- Какво би било **"обществено добро"**(доброто за обществото като цяло)?

При повече въвлечени лица могат да се обсъждат идеи за добро за тях (напр. добро за ембриона", добро за друг член на семейството"), по в крайна сметка трябва да се има предвид, че основните ни отговорности са към благополучието на пациента. Така че обсъждането на идеите за добро на останалите въвлечени лица трябва да бъде през призмата на ефекта на тези идеи върху пациента.

*3.3. Ненанасяне на вреда. *

Обикновено го тълкуваме обвързано с благо деянието. Подобно на разнообразяването на идеите за добро за пациента може да се говори и за разгръщане на нови идеи за вреда. 

- Вредата може да бъде физическа или да е резултат от нарушаване на нечии права и интереси. 
- На човек може да се нанесе вреда без непременно това да е свързано със заболяване. 
- Вредата може да е в резултат на накърняване на репутацията, вмешателство в личния живот или физическа вреда, включвана болка, неле еспособност, смърт и т.н. 

Двата принципа могат да се тълкуват поотделно или съвместно. Това, което сме определили като добро за пациента", ако не бъде осъществено, би се панесла вреда на пациента.

*3.4. Справедливост.* 

- Има ли в казуса характеристики на пациента, по които той/тя би могъл да бъде дискриминиран?
-  Какво решение на моралния проблем ще е свързано с недискриминация на пациента?
-   Какво разпределение на ресурсите в казуса би било справедливо? 
-   На какво се базира такова разпределение?

3.5. *Преглед на предложените варианти на решение при приложението на всеки от принците* (не е залжително всички принципи да са застъпени във всеки казус) и обобщаване на очерталите се конфликти между принципите.

3.6. Приложение на друга етична теория по предпочитание 

4. Емично решение, което трябва да е:

- логически следващо от етичната дискусия
- ясно и конкретно, а не уклончиво:
- под формата на препорака или съвет 
- практически осъществимо

В тази фаза не се въвеждат нови аргументи и идеи, нито е уместно да се преразказват отново части от казуса. 

Задължително трябва да се направи проверка за съвместимост между предлаганото решение и формулирания морален проблем. Ако се установи, че решението не съответства на проблема, едно от двете трябва да бъде преработено. Много вероятно в такива случаи е проблемът да не е бил добре формулиран в началото и в последната дискусия да е открит действителният стичен проблем. Той трябва да бъде съответно проформулиран.


# Примерен етичен казус
---
           
Сестра А.Б. наскоро е направила домашно посещение на 24-годишна пациентка, току-що родила 6-тото си дете. Поради религиозните си убеждения, пациентката практикува само естествените методи за контрол на семейството и забременяването. Последната бременност обаче протекла трудно, тъй като жената трябвало да грижи за другите си деца и близките , изпитва значителни финансови затруднения. Това подтикнало пациентката да сподели със сестрата нежеланието си да забременява и да поиска съвет и информация за методите за контрацепция. Сестра А.Б. дискутирала подробно методите за контрацепция с пациентката без да й налага собственото си мнение и я посъветвала да се обърне към личния си лекар, който да подбере подходящото за нея средство. Няколко седмици по-късно пациентката посещава лекаря си, чийто религиозни убеждения съвпадат с тези на пациентката му разказала за разговора си със сестрата. Лекарят не подкрепил интереса на пациентка та към контрацепцията и по-късно извикал сестрата, за да й каже, че не е нейна работа да предоставя информация по семейно планиране на пациентите, особено когато религиозните им убеждения забраняват изкуствената контрацепция и да й забрани такива действия за в бъдеще.

**Дефиниране на моралния проблем** В така предложения казус се очерта ват два морални проблема. На първи план е проблемът между пациентката и лекаря, който може да бъде формулиран различно - нарушаване на правата на пациентката (право на здравно обучение и право на качествени медицински грижи по Ревизираната Декларация от Лисабон за правата на пациента), конфликт на лични и професионални ценности или дори най-общо проблем в сферата на контрацепцията. Моралният проблем би могъл да се определи и под формата на въпрос. Например: Има ли право лекарят да откаже информация на пациентката по въпросите на семейното планиране? На втори план в казуса се очертава проблемът в самия здравен екип: Има ли право лекарят да налага такова ограничение на медицинската сестра? Този проблем е не по-малко важен от първия, тъй като от разрешаването му ще зависят бъдещите взаимоотношения в този екип, както и обемът на сестринските грижи за пациентите в бъдеще.

**Описание на фактите.**

*Медицинско измерение*

Става дума за 24 годишна пациентка, чиято последна, шеста по ред бременност е протекла трудно. Очевидно бременностите са били с къси интервали помежду си. При такива обстоятелства е невъзможно пълно възстановяване на майката, повишени са рисковете от анемия, преждевременно раждане, ниско тегло при раждането и други проблеми. Знаем също така, че пациентката поради религиозните си убеждения е използвала само естествена контрацепция, която е с ниска ефективност.

*Сестринско измерение.*

Медицинската сестра е изпълнявала професионалните си задължения при домашно посещение на родилка. Организацията на след родилната помощ е различна в различните страни и тук би било уместно казусът да бъде отнесен към конкретния контекст, в който се обсъжда. Какви са отговорностите на медицинската сестра и има ли тя право да предостави търсената от пациентката информация? Една от четирите фундаментални отговорности на сестрата според Международния кодекс на сестрите е промоция на здравето. „Сестрата обезпечава предоставяне на достатъчно информация на индивида, въз основа на която той дава съгласие за грижи и съответно лечение". Това, което сестрата няма право е да предписва медикамент на пациентката, но тя и не се е опитвала да го стори, а след предоставяне на информация по методите за контрацепция, дава съвет на пациентката да се обърне към личния си лекар.

*Ценности на пациента и социално измерение.*

Тук е мястото за изясняване на религиозните и културални ценности в случая. За съжаление, казусът е оскъден по този въпрос. Болшинството религии са против изкуствената контрацепция, така че тази информация не е достатъчно насочваща. Нищо не знаем и за културалните ценности в по-широк план. Познаването на тези детайли е от съществено значение за по-нататъшния ход на етичната дискусия. Ако допуснем, че ситуацията се разиграва например в култура, която не признава автономността на жената и жените нямат право да търсят и получават медицинска помощ, ако не са съпроводени от роднина от мъжки пол, казусът би придобил драстично различен облик. Етичната дискусия, която в крайна сметка трябва да доведе до вземането на адекватно ,,най-добро" за конкретната ситуация решение, би била много по различна при такива обстоятелства. При всички случаи, обаче, заслужава да се отбележи фактът, че независимо от религиозните си ценности пациентката търси сама информация за изкуствената контрацепция. Това нейно поведение показва, че собственото й здраве заема високо място в ценностната й система.

*Организационно измерение.*

Яснота по казуса би внесло познаването на организацията на следродилната помощ, но също и принципната организация на съответната здравна система. В условията на здравноосигурителната система у нас, например, всеки пациент при възникнал здравен проблем първо би трябвало да се обърне към общопрактикуващия си лекар. Ако той от своя страна не е в състояние да се справи с проблема на пациента, може да го насочи към съответен специалист. Домашните посещения при наскоро родила жена са в рамките на организацията на майчиното здравеопазване. Уместно е позоваването и на правата на пациента на самоопределение, ин формация и здравно обучение съгласно Ревизираната **Декларация от Лисабон.**

**Дискусия**

Ключов въпрос на тази фаза на анализа е въпросът за **автономността на пациентката**. Нямаме данни за некомпетентност от нейна страна, което означава, че принципът на уважение на автономността в случая изисква да гледаме на пациентката като на способна да взема решения сама за себе си (освен ако не се намираме в изключителен контекст ограничаващ автономността на пациентката на основата на пола й, както отбелязахме по горе). За да може да вземе решение за себе си, пациентката трябва да получи информацията, която търси. Тук обаче нейната автономност влиза в конфликт с автономността на лекаря. Може ли да се намери решение, при което да бъде уважена автономността и на двамата? Според Становището на Световната медицинска асоциация (СМА) по семейното планиране и право то на жената на контрацепция ,,Ако жената изисква услуга, която лекарят не е в състояние да предостави, тя трябва да бъде насочена към друг лекар или институция.". С подобен смисъл е и съдържанието на чл. 11 на Кодекса на професионалната етика в България: Лекарят може да откаже лечение то и консултацията, когато е убеден, че между него и пациента липсва необходимото доверие или липсват условия за изпълнението на неговите професионални права и задължения. Това не се отнася до задълженията му да окаже медицинска помощ при спешни случаи." С други думи, ако лекарят насочи пациентката към свой квалифициран колега, той би уважил автономността й и в същото време не би бил принуден да пристъпи собствените си убеждения против контрацепцията.

Приложението на** принципа на благодеяние** към казуса изисква първо да определим какво е ,,благодеяние" в случая. Преплитат се две различни идеи за добро. От една страна, имаме медицински доброто за пациентката, което предвид на възрастта й, шестте бременности в кратки интервали и проблемите, споделени от самата нея, би означавало да й се препоръча ефективна изкуствена контрацепция. От друга страна, имаме религиозното добро или доброто според общността, към която се чувства принадлежна А.Б. Това схващане за добро изисква да не даваме информация за методите за изкуст вена контрацепция. Тази дефиниция за добро влиза в конфликт с принципа на уважение на автономността.

До какво решение би ни довел **принципът на ненанасяне на вреда**? Отговорът отново зависи от идеята ни за добро в случая. Ако това е медицински доброто, то непредоставянето на информация на пациентката е нарушаване на принципа на ненанасяне на вреда. Оформя се конфликт между принципа на ненанасяне на вреда и уважението на автономността на лекаря, който може да бъде разрешен по посочения по-горе начин.

**Принципът на справедливост** тълкуван като недискриминиране на пациентите изисква пациентката да бъде информирана независимо от изповядваната религия. СМА утвърждава, че жената има право, независимо от националност, социална принадлежност или вяра, отчитайки семейната ситуация, да осъществява индивидуален избор по отношение на контрацепцията.

**Вземане на решение.** 

При тълкуване на **благодеянието** за пациентката като медицински доброто за нея, бихме постигнали синхрон между четирите принципа и бихме стигнали до решение в полза на насочване на А.Б. към друг лекар. Дали това обаче е ,,най-доброто" решение зависи от конкретния контекст. Той е от възлово значение и по отношение на проблема между медицинската сестра и лекаря. Както изяснихме, медицинската сестра не е превишила правомощията си и е действала в интерес на пациентката. 
Какво обаче може да предприеме медицинската сестра на практика? 
Могат да се разгледат различни алтернативи като: 
- отнасяне към професионалната организация
- отнасяне към контролните органи или дори отказ от работа в екип с този лекар. 